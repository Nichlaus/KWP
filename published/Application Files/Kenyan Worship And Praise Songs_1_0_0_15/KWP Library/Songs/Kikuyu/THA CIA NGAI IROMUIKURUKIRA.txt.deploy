[1]Tha cia Ngai iromũikũrũkĩra,Inyui mũikaraga mũbatairio.Nĩ wega wa Ngai wonekage,Cikaro-inĩ cianyu rũgendo-inĩ.[2]Ngũmwĩra Ngai aromũrathima,Inyuĩ mũtũire na gĩthethũko,Tũri kũnogera rũgendo-inĩ,Nĩ mbara cia thĩ-ĩno na magerio.[3]Mũtiri hingo mũtagakena,Mwarĩkia kũhota mbara-inĩ,Mukinye gĩtĩ-inĩ gĩa ũthamaki,Mũthenya wanyu wa kũhurũka.[4]Tukaheo thũmbĩ cia ũthamaki,Na nguo njeru igũkenga mũno.Na rũthanju rwega rwa thahabu,Rwa gũciragĩra ndũrĩrĩ.[5]Muthenya ũcio noguo mũgakena,Mbara na magerio iriganire,Mũkĩrorera ũthiũ wa Mwathani,Mutongoria wanyu rũgendo-inĩ.[6]Kĩrĩro kĩingi nĩ gĩkoneka,Kñrĩ aria maregire Mwathani,Mamuona agĩũka na ũnene wa ithe,Gũtua cira hamwe na arĩa atheru.[7]Noguo makeriragĩria gĩkuũ,Ithenya rĩa wega wa Mwathani.Matigacoka kuririkana,Ikeno ciothe manona gũku thĩ.[8]Hindĩ ĩyo Atheru magakenaga,Hamwe na Araika mũciĩ wa Igũrũ.Kĩeha na maithori nĩ igathira,Tũgatũra hamwe na Mwathani.
