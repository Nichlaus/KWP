[1]Ngũrani ya mũndũ ya nyamũ,Nĩ gũkurana maũndũ,Ngai nĩakũhete ũhoti,Ũkũrane wega na ũru,Shaitani ahĩngĩcaga mũndũ,Akariganĩrwo nĩ igai.Shaitani arahũra rũhĩ,Watungumanio nĩ njohi,Ningĩ watua kũrĩũkwo,Rĩrĩa wenyita rũthĩa,Wamenya mbeca iria ũnyuĩte,Shaitani no gũtheka.[2]Amwe manyuaga njohi,Mariganĩrie thĩna,Rũcinĩ kwaroka gũkĩa,Agakora thĩna ũrĩ o mũciĩ,Mbeca iria ũranyũire njohi,Nĩ ingĩanyihia thĩna mũciĩ.[3]Ngai tũteĩthie kũmenya,Mehia manene ma njohi,Nĩ kũhũthĩra mbeca nyingĩ,Tũgatiga thĩna mũciĩ,Ngari yatwarwo nĩ mũrĩu,Yagũa ĩkanina mĩoyo mĩingĩ[4]Arĩa mũnyuaga njohi,Kaĩ mũrĩ na haaro,Mwariganĩirwo nĩ Ngai,Mwĩ ikeno-inĩ cia thĩ-ĩno,Mwoiga tũninwo ta Sodomu,Na Ngai ndericũkagwo.[5]Nĩkĩ kĩngĩtũnyotora,Thigara, njohi na Utharia?No tũcokereire Ngai,Tũnyue thakame ya Jesu,Nĩguo tũnyotoke ngoro,Amu mwĩrĩ ndũngĩnyotoka.
