[1]Rũgendo rwakwa rwa mathĩnaRĩrĩa ndĩ rũgendo-inĩ rwakwaNjũthĩrĩirio nĩ maitho maingĩMarĩa ndigĩte bũrũrĩ ũyũ.[2]Matukagia mothiũ manyonaNa makanduagĩra ciiraNĩ gũkoruo nĩ ndatigireGũthiaga thiritũ nao.[3]Ndigũkũhoya ndũũre thĩ-ĩnoKana ngũhoe ũndute thĩ-ĩnoIndĩ maroho ma arĩa atheruNĩ ndamaiga guoko-inĩ gwakũ.[4]Indo ciothe ciakwa no ciakuNa indo ciaku ciothe no ciakwaNĩgũkorũo ndoimire gwakuNa gũcoka ngacoka gwaku.[5]Andũ nĩ mahingĩirũo njĩraOna matingĩrekwo moneMategetwo na ikĩro nyingĩNa kwarĩrio na ikĩro nyingĩ.[6]Amwe mahingiĩrũo na ũtongaNa angĩ mahĩngiĩrũo na thĩnaNa arĩa macũthĩriĩrie njĩraMakahingĩrũo nĩ ũrĩa mũru.[7]Na tondũ mathĩna nĩ maingĩMarĩa maigĩtwo mbere yakwaRĩũ Baba nĩ ndaigaArĩa atheru guoko-inĩ gwaku.[8]Nĩkĩo ndakũhoya ũmĩrĩruŨmaheage rũgendo-inĩTondũ matũũraga na thĩnaMacũthĩrĩirio nĩ thũ nyingĩ[9]Ndakũhoya ũmatongoragieNa ũmahumbe na riri wakuNa wendani na ũtheru wakuNĩcio ngũo cia ũhiki waku.[10]Matongorie na hinya wakuMarĩithagie na ũgĩ wakuNĩ woigire ndũkamatigaMahana ciana cia ngoriai[11]Ici ciothe ndaciiga o gwakuNa wahingĩria macio motheNdakinya igũrũ nĩ ngakenaNjũthĩrĩirio nĩ maitho maingĩ
